---
date: 2025-10-21
draft: false
title: VIZE Super aplikace
categories: Vize
---
Pokud vám pojem **super aplikace** nic neříká, nedivím se – na *západním internetu* se o nich příliš nemluví. Tak co to vlastně je? Super aplikace jsou platformy, které v sobě kombinují menší, nezávisle vyvinuté **mikroaplikace**. Dá se říct, že jsou to takové **švýcarské nože** digitálního světa. Nejvíce se rozšířily v asijských zemích, jako je Čína, Indie nebo Singapur. Mezi nejznámější patří **WeChat** oblíbený v Číně, **Grab** v Singapuru nebo **Tata Neu** v Indii.  

### Funkce
Typické funkce super aplikací zahrnují:
- Chatovací platformu  
- Minihry  
- Objednávání jídla  
- Taxi služby  
- A často i platební nástroje  

### Super aplikace na Západě
Na *západním internetu* zatím super aplikace v pravém slova smyslu neexistují, ale začínají se objevovat pokusy o jejich vytvoření. Příkladem může být **X** (dříve Twitter), který plánuje zavést platby mezi uživateli a nákupy přímo v aplikaci. Za částečně super aplikaci by se dal považovat i **Revolut**, jenž kromě bankovních funkcí nabízí investování, pojištění či datové eSIM.  

Za zajímavý posun považuji **AI chatbot aplikace**, které začínají integrovat služby různého typu – od cestování až po grafický design. Možná právě ony se stanou průkopníky této myšlenky na *západním internetu*.  

Kdybych si měl tipnout, jestli budou super aplikace budoucností, řekl bych, že ano – ale nejspíš v podobě **AI super aplikací**, které se právě teď rodí.


